---
layout: in-app-content
lang: bg
title: Сътрудничество на CoronaMelder с други държави
permalink: /bg/operabiliteit
---
От 30 ноември 2020 г. CoronaMelder обменя кодове с приложения от няколко други европейски държави. Това става по същия начин, както между двама потребители на CoronaMelder. Ако впоследствие тестът за коронавирус покаже, че някой от потребителите е с коронавирус и ако той съобщи за това в приложението, другият потребител ще получи известие.

От 30 ноември CoronaMelder работи заедно с приложения за коронавируса от:

- Германия
- Италия
- Ирландия
- Испания
- Латвия
- Хърватия
- Дания
- Белгия
- Финландия
- Норвегия
- Словения

## Защо е необходима тази съвместна работа?

Можеш да срещнеш в Нидерландия чуждестранен потребител на приложение за коронавируса, например някой от Германия, който е дошъл тук. Или ти самият можеш да срещнеш в чужбина друг турист, например ако отидеш в Германия или ако в Дания срещнеш някой от Германия. 

Ако впоследствие се окаже, че чуждестранният потребител е с коронавирус и реши да съобщи за това в приложението, ти ще получиш известие от CoronaMelder. И обратното. Това означава, че съвместната работа с приложения от други държави е полезна за хора, които живеят и/или работят в гранични области.

## Съобщаване на резултата от теста в CoronaMelder

CoronaMelder работи само в сътрудничество с нидерландската Общинска здравна инспекция (GGD) и с тестове, резултатите от които се признават в Нидерландия. Ако си направиш тест за коронавирус в чужбина и ако се окаже, че си заразен, не можеш да съобщиш за това чрез CoronaMelder.

## Поверителност

Всички приложения на европейските държави, с които CoronaMelder работи заедно, имат едни и същи принципи по отношение на поверителността: 

- Защитата на данните на потребителите е основното изискване.
- Използването на приложението е доброволно.
- Приложенията не събират данни за местоположение; така че те не знаят къде се намират потребителите.
- Приложенията отговарят на високи стандарти за защита и поверителност.

Данните, които се изпращат на общия сървър, се съхраняват не повече от 14 дни, точно както при CoronaMelder. На сървъра не се изпращат или съхраняват други данни, освен кодовете от приложенията.

Европейски държави могат да се присъединяват към общия сървър, ако имат децентрализирано приложение. Приложението извлича кодовете на потребителите, които се окажат заразени, и ги сравнява с кодовете на твоя телефон.

За сравнение: при централизирано приложение кодовете се събират на едно централно място и се сравняват там. Разгледай списъка със [страни с централизирани и децентрализирани приложения](https://ec.europa.eu/info/live-work-travel-eu/health/coronavirus-response/travel-during-coronavirus-pandemic/how-tracing-and-warning-apps-can-help-during-pandemic_en).
