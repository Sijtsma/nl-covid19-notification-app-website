---
layout: content
lang: pl
title: Współpraca aplikacji CoronaMelder z innymi krajami
permalink: /pl/interoperabiliteit
---
Od 30 listopada 2020 r. CoronaMelder wymienia kody z aplikacjami z kilku innych krajów europejskich. Odbywa się to w ten sam sposób jak pomiędzy dwoma użytkownikami CoronaMelder. Jeśli jeden z użytkowników otrzyma pozytywny wynik testu na obecność koronawirusa i zgłosi to w aplikacji, drugi otrzyma powiadomienie.

Od 30 listopada CoronaMelder współpracuje z aplikacjami dotyczącymi koronawirusa z:

- Niemiec
- Włoch
- Irlandii
- Hiszpanii
- Łotwy
- Chorwacji
- Danii
- Belgia
- Finlandia
- Norwegia
- Słowenia

## Dlaczego podjęliśmy współpracę?

W Holandii możliwe jest spotkanie zagranicznego użytkownika aplikacji dotyczącej koronawirusa, na przykład osoby z Niemiec, która przyjechała w podróży. Możliwe również, że sam spotkasz za granicą innego podróżującego podczas wyjazdu do Niemiec lub gdy spotkasz osobę z Niemiec w Danii. 

Jeśli zagraniczny użytkownik otrzyma pozytywny wynik testu na obecność koronawirusa i zdecyduje się zgłosić to w aplikacji, otrzymasz powiadomienie z CoronaMelder. Działa to tak samo w drugą stronę. Współpraca z aplikacjami z innych krajów jest więc przydatna również dla ludzi mieszkających lub pracujących w obszarach przygranicznych.

## Zgłaszanie wyniku testu w CoronaMelder

CoronaMelder współpracuje wyłącznie z holenderską gminną służbą zdrowia (GGD), w oparciu o uznawane w Holandii testy. Jeśli wykonasz test na obecność koronawirusa za granicą i otrzymasz pozytywny wynik, nie możesz zgłosić tego w CoronaMelder.

## Prywatność

Aplikacje z innych krajów europejskich, współpracujące z CoronaMelder, kierują się tymi samymi zasadami w zakresie ochrony prywatności:

- Ochrona danych użytkowników jest kluczowym wymogiem.
- Korzystanie z aplikacji jest dobrowolne.
- Aplikacje nie gromadzą danych lokalizacyjnych, a więc nie wiedzą gdzie znajdują się użytkownicy.
- Aplikacje spełniają wysokie standardy w zakresie bezpieczeństwa i ochrony prywatności.

Dane wysyłane na wspólny serwer są, podobnie jak w przypadku CoronaMelder, przechowywane maksymalnie przez 14 dni. Żadne dane inne niż kody z aplikacji nie są wysyłane na serwer ani na nim przechowywane.

Kraje europejskie mogą podłączyć się do wspólnego serwera, jeśli posiadają one zdecentralizowaną aplikację. Aplikacja zbiera kody użytkowników, u których wykryto koronawirusa i porównuje je z kodami w Twoim telefonie.

Dla porównania: w przypadku aplikacji scentralizowanej, kody te są zbierane w systemie centralnym i tam porównywane. Zapoznaj się z zestawieniem [krajów z aplikacjami scentralizowanymi i zdecentralizowanymi](https://ec.europa.eu/info/live-work-travel-eu/health/coronavirus-response/travel-during-coronavirus-pandemic/how-tracing-and-warning-apps-can-help-during-pandemic_en).
