Jongeren hoeven onderling geen anderhalve meter afstand te houden, ook niet op school. Scholieren leggen vaak hun mobiele telefoon in een kluisje of een andere verzamelplek tijdens de les. Daarom worden scholieren geadviseerd om CoronaMelder op school te pauzeren. Pauzeren kan door bluetooth tijdelijk uit te zetten in de telefoon instellingen. Voor docenten geldt dit niet, omdat zij wel afstand moeten houden tot de leerlingen en tot elkaar. Docenten wordt wel geadviseerd om hun telefoon altijd bij zich te dragen als zij CoronaMelder gebruiken.

Daarnaast krijgen jongeren het advies om na melding van CoronaMelder gewoon naar school te gaan en gewoon te blijven sporten. Blijf wel thuis als je zelf klachten hebt of als er iemand in je huishouden positief is getest op corona of als je een ander advies krijgt van de GGD.
