Scholieren hoeven onderling geen anderhalve meter afstand te houden, ook niet op school. Ook leggen scholieren vaak hun mobiele telefoon in een kluisje of een andere verzamelplek tijdens de les. Daarom worden scholieren geadviseerd om CoronaMelder op school te pauzeren. Pauzeren kan door bluetooth tijdelijk uit te zetten in de telefoon instellingen. 

Voor docenten en ander onderwijspersoneel geldt dit niet, omdat zij wel afstand dienen te houden tot de leerlingen en tot elkaar. Onderwijspersoneel wordt wel geadviseerd om hun telefoon altijd bij zich te dragen als zij CoronaMelder gebruiken. 

Ben je scholier en krijg je een melding? Blijf thuis als je klachten hebt, als er iemand in je huishouden positief getest is op corona of als de GGD je dat adviseert. Geen klachten? Dan kan je gewoon naar school gaan en sporten.
