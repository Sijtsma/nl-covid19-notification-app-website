Scholieren hoeven onderling geen anderhalve meter afstand te houden, ook niet op school. Ook leggen scholieren vaak hun mobiele telefoon in een kluisje of een andere verzamelplek tijdens de les. Daarom worden scholieren geadviseerd om CoronaMelder op school te pauzeren. Pauzeren kan door bluetooth tijdelijk uit te zetten in de telefoon instellingen. 

Voor docenten en ander onderwijspersoneel geldt dit niet, omdat zij wel afstand dienen te houden tot de leerlingen en tot elkaar. Onderwijspersoneel wordt wel geadviseerd om hun telefoon altijd bij zich te dragen als zij CoronaMelder gebruiken. 

Daarnaast worden scholieren geadviseerd om, als ze een melding van CoronaMelder krijgen, gewoon naar school te blijven gaan en gewoon te blijven sporten. Blijf wel thuis als je zelf klachten hebt of als er iemand in je huishouden positief is getest op corona of als je een ander advies krijgt van de GGD.
