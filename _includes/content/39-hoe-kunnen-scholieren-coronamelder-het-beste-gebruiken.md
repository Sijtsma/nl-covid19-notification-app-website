Scholieren moeten onderling anderhalve meter afstand te houden, ook op school. In de klas leggen scholieren hun mobiele telefoon vaak in een kluisje of een andere verzamelplek tijdens de les. Op deze momenten wordt scholieren geadviseerd om CoronaMelder tijdelijk te pauzeren. Pauzeren kan door bluetooth tijdelijk uit te zetten in de telefooninstellingen. Zodra scholieren hun telefoon na de les weer bij zich dragen, kunnen zij CoronaMelder opnieuw activeren door bluetooth aan zetten.

Docenten en ander onderwijspersoneel moeten afstand houden tot de leerlingen en tot elkaar. Onderwijspersoneel wordt daarom geadviseerd om hun telefoon altijd bij zich te dragen als zij CoronaMelder gebruiken.

Ben je scholier en krijg je een melding? Blijf thuis als je klachten hebt, als er iemand in je huishouden positief getest is op corona of als de GGD je dat adviseert. 
