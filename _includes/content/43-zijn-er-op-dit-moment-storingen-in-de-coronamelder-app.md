13 januari 2021

Google kampt met een storing bij het Android Exposure Notifications System. Daardoor krijgen Android-gebruikers op dit moment geen melding binnen dat zij mogelijk besmet zijn. Er gaan geen meldingen verloren. De CoronaMelder-app wisselt nog wel codes uit met de telefoons in jouw buurt. Zodra Google dit probleem opgelost heeft, krijgen mensen die mogelijk risico hebben gelopen alsnog een melding. Dus mocht je bij iemand in de buurt zijn geweest die achteraf corona blijkt te hebben, dan geeft CoronaMelder dat alsnog door. iOS-gebruikers met een iPhone hebben dit probleem niet.

Deze storing wordt naar verwachting binnen 24 uur opgelost.
