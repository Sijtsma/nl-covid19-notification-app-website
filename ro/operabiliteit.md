---
layout: content
lang: ro
title: Colaborarea aplicației CoronaMelder cu alte țări
permalink: /ro/interoperabiliteit
---
Începând cu 30 noiembrie 2020, CoronaMelder va face schimb de coduri cu aplicații din alte țări europene. Acest lucru se face în același mod ca între doi utilizatori ai aplicației CoronaMelder. Dacă ulterior, în urma unui test, se constată că unul dintre dvs. este infectat cu coronavirus și raportează acest lucru în aplicație, atunci cealată persoană va primi o notificare.
Începând cu  noiembrie CoronaMelder colaborează cu aplicații pentru depistarea coronavirusului din:

- Germania
- Italia
- Irlanda
- Spania
- Letonia
- Croația
- Danemarca
- Belgia
- Finlanda

## De ce are loc această colaborare?


Puteți întâlni un utilizator străin al unei aplicații de depistare a coronavirusului în Țările de Jos, de exemplu, dacă întâlniți pe cineva din Germania care călătorește aici. Sau puteți întâlni un alt călător în străinătate, de exemplu dacă călătoriți în Germania sau dacă întâlniți pe cineva din Germania în Danemarca.
Dacă ulterior se constată că utilizatorul străin este infectat cu coronavirus și decide să comunice acest lucru în aplicație, dvs. primiți o notificare în CoronaMelder. Și invers este valabil același lucru. Colaborarea cu aplicații din alte țări este de folos și persoanelor care locuiesc sau lucrează în zonele de frontieră. 

## Comunicarea rezultatului testului în CoronaMelder

CoronaMelder lucrează în colaborare doar cu GGD-ul neerlandez și cu teste recunoscute în Țările de Jos. Dacă faceți un test pentru depistarea coronavirusului în străinătate și se constată că sunteți infectat, nu puteți raporta acest lucru prin CoronaMelder.
## Confidențialitate

Aplicațiile din țările europene cu care CoronaMelder colaborează au toate aceleași principii în ceea ce privește confidențialitatea:

- Protecția datelor utilizatorilor este cea mai importantă cerință.
- Utilizarea aplicației este voluntară.
- Aplicațiile nu stochează date despre locație; deci nu știu unde se află utilizatorii.
- Aplicațiile îndeplinesc standarde ridicate de securitate și confidențialitate.

Datele trimise către serverul partajat sunt stocate timp de maximum 14 zile, la fel ca și în cazul aplicației CoronaMelder. Nu sunt trimise sau stocate pe server alte date decât codurile din aplicații.

Țările europene se pot alătura serverului comun dacă au o aplicație descentralizată. Aplicația preia codurile utilizatorilor despre care se constată că sunt infectați și le compară cu codurile de pe telefonul dvs.

Prin comparație, în cazul unei aplicații centralizate acele coduri sunt stocate într-o locație centrală și comparate acolo. Vizualizați lista [țărilor cu aplicații centralizate și descentralizate](https://ec.europa.eu/info/live-work-travel-eu/health/coronavirus-response/travel-during-coronavirus-pandemic/how-tracing-and-warning-apps-can-help-during-pandemic_en).

