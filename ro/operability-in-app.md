---
layout: in-app-content
lang: ro
title: Colaborarea aplicației CoronaMelder cu alte țări
permalink: /ro/operabiliteit
---
Începând cu noiembrie 2020, CoronaMelder colaborează cu alte aplicații pentru depistarea coronavirusului din câteva țări din Uniunea Europeană. În lunile următoare numărul acestor țări va crește. 

Această colaborare ajută la prevenirea răspândirii coronavirusului. Acest lucru este valabil pentru utilizatorii aplicației CoronaMelder care pleacă în străinătate, precum și pentru persoanele din alte țări care vin în Țările de Jos. De exemplu, acest lucru poate fi important pentru persoanele care locuiesc la granița cu Germania și Belgia sau atunci când vom putea iar să petrecem vacanțele în străinătate. În calitate de utilizator nu trebuie să faceți nimic în plus pentru aceasta. Nu trebuie să descărcați o nouă versiune a aplicației CoronaMelder și nici nu este necesar să folosiți o altă aplicație pentru depistarea coronavirusului din alte țări.

Să presupunem că v-ați aflat pentru mai mult timp în apropierea unui utilizator al aplicației germane Corona-Warn. Această persoană este testată în Germania și se constată că are corona. Dacă persoana respectivă își partajează codurile cu GGD-ul german, veți primi o notificare prin CoronaMelder. Același lucru este valabil și invers. Datorită faptului că aplicațiile colaborează împreună, trebuie doar să descărcați o singură aplicație. Ca rezident al Țărilor de Jos, aplicația care trebuie descărcată este CoronaMelder.

## Colaborarea europeană

Uniunea Europeană a creat o infrastructură digitală, European Federated Gateway Service (EFGS), pentru colaborarea dintre aplicațiile pentru depistarea coronavirusului din diferite țări. Aceasta constă într-un server comun (găzduit în centrul de date al Comisiei Europene din Luxemburg) care permite autorităților naționale desemnate sau organismelor oficiale ale statelor membre să facă schimb de date între diferitele aplicații pentru depistarea coronavirusului.

Avantajele aceste colaborări internaționale sunt:

- Utilizatorii trebuie să instaleze doar aplicația din țara lor (pentru locuitorii Țărilor de Jos: CoronaMelder).
- Aproximativ 18 țări se conectează la acest gateway, acest lucru ducând la o acoperire mare.

Și alte țări se pot alătura în viitor dacă îndeplinesc aceleași condiții. Odată ce criza coronavirus va fi sub control, infrastructura va fi dezactivată.

## Politica de confidențialitate

Toate aplicațiile din țările europene care participă la această colaborare aderă la aceleași principii de confidențialitate:

-  Protecția datelor utilizatorilor este de cea mai mare importanță.
- Utilizarea aplicației este voluntară.
-  Aplicațiile nu colectează date despre locație, deci nu știu unde sunt localizați utilizatorii.
- Aplicațiile îndeplinesc standarde înalte de securitate și confidențialitate.

Datele trimise către serverul comun sunt, la fel ca în cazul aplicației CoronaMelder, stocate timp de cel mult 14 zile. Nu sunt trimise sau stocate pe server alte date decât codurile din aplicații.

Țările europene se pot conecta la serverul comun dacă au o aplicație descentralizată. Aplicația preia codurile utilizatorilor care rezultă că sunt infectați și le compară cu codurile de pe telefon dvs.

Prin comparație: într-o aplicație centralizată, acele coduri sunt colectate într-o locație centrală și comparate acolo. Lista țărilor cu aplicații centralizate și descentralizate poate fi găsită [aici](https://ec.europa.eu/info/live-work-travel-eu/coronavirus-response/travel-during-coronavirus-pandemic/how-tracing-and-warning-apps-can-help-during-pandemic_en).
